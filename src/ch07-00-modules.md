# Використання модулів для повторного використання і організації коду

Коли ви починаєте писати програму Rust, ваш код може весь знаходитися в фунції
`main`. Зі зростанням коду ви перенесете певну функціональність у інші функції
для повторного використання і кращої організації. Поділивши код на менші 
шматки, ви зробите кожен шматок зрозумілішим. Але що станеться, коли у вас буде
забагато функцій? Rust має систему модулів, що дозволяє повторне використання коду в організований спосіб.

Так само, як ви виділяєте рядки коду у фунцію, ви можете виділити функції (та 
інший код, на кшталт struct-ів та enum-ів) у різні модулі. *Модуль* - це 
простір імен, що містить визначення функцій та типів, ви можете обирати, чи ці
визначення будуть видимими іззовні їхнього модуля (публічними) чи ні 
(приватними). Ось загальний огляд того, як працюють модулі:

* Ключове слово `mod` проголошує новий модуль. Код усередині модуля 
  розміщується або безпосередньо після цього проголошення у фігурних дужках, 
  або в іншому файлі.
* Усталено функції, типи, константи і модулі є приватними. Ключове слово `pub` 
  робить об'єкт публічним і відтак видимим з-за меж відповідного простору імен.
* Ключове слово `use` вводуть модулі і визначення всередині модулів у межі дії,
  щоб можна було легше до них звертатися.

Ми розглянемо кожну з цих частин, щоб побачити, як вони працюють разом.
