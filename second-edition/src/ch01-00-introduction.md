# Вступ

Вітаємо вас у “Мові прогамування Rust”, вступній книзі про Rust.
Rust  - це мова програмування, сфокусована на безпеці, швидкості і паралельній 
роботі. Її дизайн дозволить вам створювати програми з продуктивністю і контролем 
мови низького рівня, та в той же час із потужними абстракціями мови високого 
рівня. Завдяки цим властивостям Rust задовільнить як програмістів, які мають 
досвід роботи з мовами, подібними до C і шукають безпечнішої альтернативи, так і 
тих, хто працював із подібними до Python мовами і шукає способи, як писати більш 
продуктивний код без втрати виразності.

Rust виконує більшість перевірок безпеки та рішень з керування пам'яттю під час 
компіляції, щоб не зашкодити продуктивності вашої програми під час виконання. Це 
робить її корисною в ситуаціях, до яких інші мови не надто придатні: програми з 
передбачуваними вимогами до місця і часу роботи, вбудова в інші мови та 
написання коду низького рівня, такого, як драйвери пристроїв і операційні 
системи. Також вона чудово підходить для web-додатків: на ній працює сайт з 
реєстром пакетів Rust, [crates.io]! Ми нетерпляче чекаємо, щоб побачити те, що 
*ви* створите за допомогою Rust.

[crates.io]: https://crates.io/

Ця книжка розрахована на читачів, що вже вміють програмувати щонайменше на одній 
мові програмування. По прочитанні цієї книжки вам має стати зручно писати 
програми на Rust. Ми будемо вивчати Rust на невеликих, сфокусованих прикладах, 
що покладаються один на одний, щоб продемонструвати, як використовувати 
різноманітні особливості Rust, а також, як вони реалізовані "за лаштунками".

## Участь у написанні книжки

Це книжка із відкритим сирцевим кодом. Якщо ви знайтете помилку, не соромтеся 
підняти це питання (issue) чи надіслати запит на додавання (pull request) на 
[GitHub українського перекладу][GitHub Ukrainian]. Також перевіряйте англомовний 
[оригінал на GitHub][on GitHub], він актуальніший за цей переклад.

[GitHub Ukrainian]: https://???
[on GitHub]: https://github.com/rust-lang/book

